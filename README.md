# OpenDeskLab
[![Documentation Status](https://readthedocs.org/projects/opendesklab/badge/?version=latest)](https://opendesklab.readthedocs.org/)
[![License](http://img.shields.io/badge/License-CC BY--SA 4.0-blue.svg)](https://github.com/ellak-monades-aristeias/OpenDeskLab/blob/master/LICENSE.md)

OpenDeskLab continuous documentation can be found in [Read the Docs](https://opendesklab.readthedocs.org/)

![OpenDeskLab](https://github.com/ellak-monades-aristeias/OpenDeskLab/blob/master/docs/_static/ShortOpenDeskLab4M.png)

## Σύντομη Περιγραφή

Τα γραφεία εργαστηρίων σχολικών μονάδων φυσικών επιστημών είναι μια ειδική κατηγορία πάγκων εργασίας που έχουν στόχο την εξυπηρέτηση της διεξαγωγής των εργαστηρίων φυσικής, χημείας, βιολογιάς, γεωλογίας και γεωγραφίας. Οι ανάγκες των εργαστηριών αυτών διαφέρουν σημαντικά, αλλά έχουν κοινό γνώμονα ότι στοχεύουν να προστατεύουν τους ανήλικους μαθητές από ατυχήματα που μπορεί να συμβούν κατά την διεξαγωγή των πειραμάτων. Ταυτόχρονα, παρέχουν ευκολίες για την πραγματοποίηση των εργαστηρίων, όπως η ασφαλής παροχή ηλεκτρικού ρεύματος (εναλλασσόμενου και συνεχούς), η παροχή και αποχέτευση ρευστών (αέριων και υγρών) καθώς και η εύκολη πρόσβαση σε συστήματα ασφαλείας (πυρόσβεση/ηλεκτρικές ασφάλειες).

## Τεχνικά στοιχεία πρότασης
Το OpenDeskLab αποτελεί μία πρόταση για ένα παραμετροποιήσιμο γραφείο εργαστηρίων που μπορεί να διαμορφωθεί κατάλληλα ανάλογα με τις (εργαστηριακές) απαιτήσεις και τον διαθέσιμο χώρο. Το OpenDeskLab είναι σύμφωνο με τους κανονισμούς ασφαλείας όπως ορίζονται από τους Ελληνικούς κανονισμούς, και με υψηλή ποιότητα ώστε να εξυπηρετεί τις ανάγκες χωρίς να απαιτεί υψηλό κόστος συντήρησης. Ταυτόχρονα, θα χρησιμοποιεί φιλικά προς το περιβάλλον υλικά και θα διατηρεί χαμηλό κόστος κατασκευής, βοηθώντας την εξάπλωση του σε όλα τα δημόσια και ιδιωτικά εκπαιδευτήρια, φέρνοντας την πειραματική διδασκαλία κοντά σε όλους τους μαθητές.

Το OpenDeskLab διαθέτει

* __Αρθρωτή δομή,__ ώστε να διατηρείται το κόστος κατασκευής το χαμηλότερο δυνατό για τις ανάγκες που χρειάζονται
* __Παραμετροποιήσιμες διαστάσεις,__ ώστε να εκμεταλεύεται βέλτιστα τον χώρο του εργαστηρίου
* __Παροχή ηλεκτρικού ρεύματος,__ για την εύκολη διεξαγωγή πειραμάτων που χρειάζονται ηλεκτρική ισχύ
* __Παροχή και αποχέτευση νερού,__ για την εύκολη πρόσβαση στον καλύτερο διαλύτη της φύσης
* __Παροχή και αποχέτευση αέρα,__ για την εύκολη πρόσβαση σε αέρα υπό πίεση
* __Αποθηκευτικούς χώρους,__ για την φύλαξη των επικίνδυνων υλικών
* __Εξαερισμό,__ για την αποχέτευση αέριων παράγωγων από την αίθουσα
* __Ασφάλεια,__ για την προστασία των μαθητών μέσω πυρόσβεσης, ηλεκτρικών ρελέ, και χημικά ανενεργών υλικών κατασκευής

Συγκεκριμένα, το OpenDeskLab δίνει την δυνατότητα στους κατασκευαστές του να το παραμετροποιήσουν πλήρως στις ανάγκες τους, είτε αυτές είναι ο χώρος διεξαγωγής πειραμάτων ενός σχολείου είτε ένας εργαστηριακός χώρος ενός [hackerspace](https://en.wikipedia.org/wiki/Hackerspace) ή [fablab](https://en.wikipedia.org/wiki/Fab_lab). Η αρθρωτή δομή του επιτρέπει να δομηθεί είτε ως ηλεκτρολογικός πάγκος, είτε ως χημικός πάγκος, είτε ως πάγκος γενικών εργασιών. Σαν ηλεκτρολογικός πάγκος, διαθέτει παροχές συνεχούς και εναλλασσόμενου ρεύματος αλλά και εύκολες συνδέσεις μετρητικών (παλμογράφων/πολυμέτρων), με ηλεκτρολογικές ασφάλειες και ρελέ. Σαν χημικός πάγκος, διαθέτει παροχή αέρα και νερού, αποχέτευση, κάδο αποβλήτων και αποθηκευτικό χώρο για επικίνδυνα υλικά και υλικά που φθείρονται από την έκθεση σε φωτισμό. Τέλος, σαν πάγκος γενικής χρήσης παρέχει φωτισμό, παροχή ισχύος για εργαλεία, παροχή πεπιεσμένου αέρα, προστασία μέσω πυρόσβεσης και εξαερισμού για την σκόνη και τον καπνό (από κολλήσεις ή άλλες διεργασίες).

### Καινοτομία, ανάλογες λύσεις και χρησιμότητα
Στην αγορά αυτή την στιγμή υπάρχουν πολλές εταιρίες που παρέχουν έτοιμες ή και προσαρμοσμένες λύσεις για εργαστηριακά γραφεία σχολικών εγκαταστάσεων \[[vasileiou](http://www.basileiou.com/), [psa](http://www.psalaboratoryfurniture.com/), [rizos](http://rizos.com.gr/epipla-ergastiriou-epiplwsi.html), [ecofarm](http://www.ecofarm.net/plist.php?cat_id=24), [kertus](http://www.kertus.gr/pharmacists/index.php?option=com_k2&view=itemlist&task=category&id=80:%CE%AD%CF%80%CE%B9%CF%80%CE%BB%CE%B1-%CE%B5%CF%81%CE%B3%CE%B1%CF%83%CF%84%CE%B7%CF%81%CE%AF%CE%BF%CF%85&lang=el)\]. Το κόστος αυτών όμως είναι ιδιαιτέρως αυξημένο, καθώς αναφέρονται σε ένα προϊόν που έχει περιορισμένο κοινό και αυξημένες απαιτήσεις ασφαλείας. Τα μεγαλύτερα ιδιωτικά εκπαιδευτήρια της Ελλάδας, δεν χρησιμοποιούν γραφεία ειδικά σχεδιασμένα για την διεξαγωγή εργαστηρίων φυσικών επιστημών, καθώς ακόμα και για αυτά, το κόστος αγοράς τους είναι απαγορευτικό. Στα δημόσια εκπαιδευτήρια, από την άλλη, οι εργαστηριακοί χώροι που διατίθενται για τους μαθητές είναι λιγότεροι από 100 για όλη την χώρα, πράγμα που αναλογεί σε πολύ λίγα λεπτά εργαστηριακού χρόνου για κάθε μαθητή.

Το OpenDeskLab είναι το πρώτο ανοιχτό γραφείο εργαστηριακών πειραμάτων, και έχει στόχο να αποτελέσει το έναυσμα ώστε να διαδοθεί η τεχνογνωσία για τον εξοπλισμό και την κατασκευή ανοιχτών εργαστηρίων σε όλο τον κόσμο, τηρώντας τα διεθνή πρότυπα ασφαλείας. 

### Κοινωνικά Οφέλη
Με κύριο στόχο τον περιορισμό του κόστους λειτουργίας αλλά και του κόστους ανέγερσης νέων σχολικών μονάδων, δεδομένης της δύσκολης οικονομικής κατάστασης της χώρας, το Υπουργείο Παιδείας το 2012 όρισε την δημιουργία των ΕΚΦΕ (Εργαστηριακά Κέντρα Φυσικών Επιστημών). Τα ΕΚΦΕ έχουν στόχο την τεχνική και οργανωτική υποστήριξη της εργαστηριακής διδασκαλίας των φυσικών μαθημάτων \[[ΦΕΚ](http://edu.klimaka.gr/arxeio/nomothesia-fek/fek-2314-2012-epilogh-ypevthynoi-scholikes-drasthriothtes-klimaka.pdf)\]. Σε κάθε Διεύθυνση Δευτεροβάθμιας εκπαίδευσης λειτουργεί ένα τουλάχιστον ΕΚΦΕ, ενώ στις πυκνοκατοικημένες περιοχές λειτουργούν περισσότερα ΕΚΦΕ με στόχο να εξυπηρετούν καλύτερα τα πολλά σχολεία της περιοχής. Συνολικά στην Ελλάδα λειτουργούν 78 ΕΚΦΕ, εκ των οποιών τα 15 βρίσκονται στον νομό Αττικής ενώ σε πολλούς νομούς της Ελλάδας υπάρχει μόνο ένα ΕΚΦΕ για να εξυπηρετεί όλα τα σχολεία που συχνά βρίσκονται απομακρυσμένα από αυτό.

Το πάγιο κόστος ενός Εργαστηριακού Κέντρου Φυσικών Επιστημών είναι υψηλό, καθώς απαιτεί εργαστηριακό εξοπλισμό υψηλού κόστους, ηλεκτρονικούς υπολογιστές και ειδικές πειραματικές διατάξεις. Το κόστος χρήσης από την άλλη αποτελείται από το κόστος των εργαζομένων καθώς και τα αναλώσιμα απαραίτητα για την διεξαγωγή των εργαστηρίων. Τέλος, πρέπει να συμπεριληφθεί και το κόστος συντήρησης των εγκαταστάσεων, ηλεκτροδότησης, τηλεπικοινωνιών και υδροδότησης.

Με την ανάπτυξη του OpenDeskLab, δύναται στα σχολεία να διαθέτουν δικό τους εργαστηριακό χώρο, με χαμηλό κόστος χωρίς να χρειάζεται να συντηρούνται τα ΕΚΦΕ και χωρίς να αυξάνεται το κόστος χρήσης προς το Υπουργείο Παιδείας. Όλα τα ιδρύματα δευτεροβάθμιας εκπαίδευσης έχουν εκπαιδευμένο προσωπικό για την διεξαγωγή πειραμάτων (καθηγητές φυσίκης, χημείας κλπ). Επίσης, το κόστος των αναλωσίμων που απαιτούνται για την πραγματοποίηση των εργαστηρίων συνολικά δεν αλλάζει, καθώς θα διεξάγεται ο ίδιος αριθμός εργαστηριακών ασκήσεων.

## Χρονοδιάγραμμα
| Ημερομηνίες	| Διάρκεια | Περιγραφή Εργασιών 																		|
|---------------|----------|--------------------------------------------------------------------------------------------|
| 17/09 - 21/09 | 3 Ημ.    | Συγκέντρωση προδιαγραφών και απαιτήσεων, μελέτη των κανονισμών ασφαλείας 					|
| 22/09 - 02/10 | 9 Ημ.    | Αναλυτικός σχεδιασμός, μελέτη εργονομίας και λειτουργικότητας, σχεδιασμός για συναρμολόγηση|
| 05/10 - 09/10 | 5 Ημ.    | Κοστολόγιση και πίνακας υλικών (Bill of Materials) 										|
| 12/10 - 15/10 | 4 Ημ.  | Συγγραφή της τεκμηρίωσης και αναλυτικών οδηγιών κατασκευής 								    |

## Παραδοτέα
Στα πλαίσια των αρχών του ανοιχτού υλισμικού, τα παραδοτέα της πρότασης θα διατεθούν με άδεια Creative Commons. Ταυτόχρονα, όπου γίνεται θα προτιμηθούν τα ανοιχτά πρότυπα, χωρίς όμως να αποτελέσουν περιοριστικό παράγοντα για την κατασκευή και την εξάπλωση του OpenDeskLab. Με βασικό κριτήριο την ευκολία κατασκευής αλλά και την συμβατότητα με τα καθιερωμένα προγράμματα σχεδιασμού, τα αρχεία θα διατεθούν σε μορφή [STEP](https://en.wikipedia.org/wiki/ISO_10303-21), [DWG](https://en.wikipedia.org/wiki/.dwg) και δισδιάστατου [DXF](https://en.wikipedia.org/wiki/AutoCAD_DXF) για να είναι εύκολα κατασκευάσιμα από μηχανές αριθμητικού ελέγχου (CNC), αλλά και σε μορφή διαστασιολογημένων PDF για να κατασκευάζεται με απλά ηλεκτρικά εργαλεία χωρίς να απαιτείται πρόσβαση σε ακριβές εργαλειομηχανές.

| Τίτλος Παραδοτέου 													| Url     |
|-----------------------------------------------------------------------|---------|
| Τεχνική αναφορά με τις προδιαγραφές και τους κανονισμούς ασφαλείας 	| [source](https://github.com/ellak-monades-aristeias/OpenDeskLab/blob/master/docs/include/specifications.rst), [html](https://opendesklab.readthedocs.org/en/latest/include/specifications.html)  |
| Παραμετρικά σχέδια κατασκευής και εικόνες, μελέτη εργονομίας 			| [folder](https://github.com/ellak-monades-aristeias/OpenDeskLab/tree/master/docs/_static), [html](https://opendesklab.readthedocs.org/en/latest/include/modules.html#module-list), [grabcad](https://grabcad.com/library/opendesklab-2) |
| Σχέδια για συναρμολόγηση												| [videos](https://github.com/ellak-monades-aristeias/OpenDeskLab/tree/master/docs/_static), [OpenDeskLab html](https://opendesklab.readthedocs.org/en/latest/include/modules.html)
 [Cable Routing html](https://opendesklab.readthedocs.org/en/latest/include/parts/cable_routing.html#assembly-procedure), [Double Cabinet html](https://opendesklab.readthedocs.org/en/latest/include/parts/double_cabinet.html#assembly-procedure), [Drawer Cabinet html](https://opendesklab.readthedocs.org/en/latest/include/parts/drawer_cabinet.html#assembly-procedure), [Hazardous Materials Cabinet html](https://opendesklab.readthedocs.org/en/latest/include/parts/hazardous_materials_cabinet.html#assembly-procedure), [Sink Cabinet html](https://opendesklab.readthedocs.org/en/latest/include/parts/sink_cabinet.html#assembly-procedure) |
| Τεκμηρίωση και τεχνική αναφορά οδηγιών κατασκευής						| [Read The Docs](https://opendesklab.readthedocs.org/en/latest/index.html) |
